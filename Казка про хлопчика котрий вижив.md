# Казка про хлопчика котрий вижив

## Глава перша

### Частина перша
> де ми знайомимося з хлопчиком котрий вижив.

В далекій країні, за інших часів жив собі хлопчик котрий вижив. Взагалі, світ має багато прикладів подібних хлопчиків. Декотрим з них довелося пережити смертельне заклинання злого чарівника, а декотрим просто вдалося дожити до сорока рочків. Але їх всіх об'єднувала одна риса — вони вижили, і дожили до того моменту щоб стати героєм нашої казки. А от який саме хлопчик буде героєм саме цієї казки — це ми з вами залишимо на розсуд критиків та інших читачів — сам історія від цього аж ніяк не зміниться.

### Частина друга
> де Хлопчик гуляє по Місту

Місто в якому жив хлопчик було не дуже старим, але за свою історію вже встигло обзавестися парками, замками, парковками біля торгівельних центрів, та іншими містичними місцями, де з головними героями оповідань люблять трапляються різні потаємні та магічні події, що докорінно змінюють їх подальше життя.

Одного тихого вечора, по одному з таких місць і гуляв наш Хлопчик. Це був красивий парк розташований на околиці центру Міста. Вузькі алеї ледь освітлені помаранчевими ліхтарями, мережували між величезними деревами, іноді заводячи в нібито здавалося непрохідні тупики, але потім, як згадавши що вони — не якісь там лісові тропки, а — поважні алеї в майже центрі міста, різко повертали в бік, відкидали хащі, і, ніби вибачаючись, відкривали неймовірні краєвиди на Місто.

Хлопчик стояв опершись на перила на краю пагорбу і дивився на вечірнє Місто мерехтіло безліччю вогників ліхтарів. За кожним з них була прихована своя історія — вечір з сім'єю, запізня робота, перший поцілунок чи остання вечеря. Але це все це було далеко і поглиналося Містом. Місто заспокоювало. Хлопчик любив такі моменти.

### Частина третя
> де починається історія

— Мабуть, піду вже додому. — тихо промовив він, ніби вибачаючись перед парком. Хлопчик розвернувся і тихо пішов алеєю, аж раптом — край його ока побачив щось незвичне. Він повернувся — це було дзеркало. Величезне дзеркало, що стояло на гранітному постаменті. Хлопчик підійшов ближче щоб роздивитися. 

Рама дзеркала була відлита з бронзи і являла собою хитросплетіння квітів та гілок що плавно переходили в коріння яке вростало в постамент. На постаменті була написана сьогоднішня дата з тире. Другої дати не було… Сама поверхня дзеркала була зроблена з відполірованого металу і майже ідеально відбивала Місто за спиною хлопчика і його здивоване обличчя.

— Це щось нове. Цікаво, коли його поставили?

Хлопчик ретельно роздивився дзеркало, потім, рефлекторно поправив зачіску.

— Красиво. Трохи дивно, але — красиво.

Хлопчик ще раз ретельно подивився у відображення. Мабуть, через легкий вітерець чи через відлуння Міста — поверхня дзеркала трохи вібрувала змазуючи відображення і роблячи його трохи нереальними. Слідуючи своїй давній традиції, та бавлячи свою дитячу частину що любила гратися у магію, він притулив долоню до рами і сказав:

— Ну, привіт.  
— Привіт. — відповіло дзеркало.

## Глава друга

### Частина перша
> де ми спостерігаємо за Хлопчиком що бореться за своє життя, декілька років потому, бо, як обізнані читачі, прекрасно розуміємо що символізують величезні магічні дзеркала і до чого приводять розмови з ними.

— Грьобаний! Шмат! Металу! Казку йому подавай, #%!$#%=! — прохрипів хлопчик, відпльовуючись від солоної води з хвилі що майже не змила його з борту. Швидко, щоб встигнути до наступної хвилі він ще на третину спустив грота та максимально підтягнув гік, після чого скермував яхту під кутом до наступної хвилі.

— Отута, зараз, сдохну, дзеркальце, і буде тобі казка, тоді пропустиш, портал недороблений?!! — крикнув він у повітря, але вітер уніс його слова в нікуди.

— А воно точно того варте?!! Там справді те що мені потрібно? Лади. Я тут. Ще досі живий. Досі!!! Все буде ОК — знайду твою казку і розповім. Пропустиш ти мене — нікуди не дінешся!

Хвиля накрила яхту, але підкоряючись легким та впевненим рухам керма в умілих руках хлопчика — вона розрізала хвилю як лезо і полетіла далі.

— Я живий!!! — встиг вигукнути він, перед тим як побачив темну тінь скелі, і відчув удар по яхті, котрий викинув його у повітря немов м'ячик для гольфу. «Живий» — посміхнувся Хлопчик і каменем влетів у воду.

— Живий. Знайду. Розповім — даси пройти, і буде все як в казці. — хвиля накрила його з головою.

### Частина друга
> де ми думаємо що зараз все закінчиться — але ще буде третя частина.

Море лежало сумирне і тихе — наче ніякого шторму ніколи і не було. Доріжка від повного місяця тягнулась від самого обрію до піщаного пляжу на котрому сидів Хлопчик. Він замислено дивився на море і перебирав пісок рукою. Іноді йому траплялись невеличкі камінці — тоді він намагався їх докинути до води — але вона була далеко. В якийсь момент камінці закінчилися — тоді Хлопчик встав, стряхнув пісок і розвернувся йти в… просто йти далі. 

Прямо перед ним височів кам'яний мур.

 — Якого… — прошепотів Хлопчик, — Це якась мара. — він зробив два кроки вперед і простягнув руку — мур був справжній.

 Хлопчик відійшов від муру і роздивився по сторонам — в сотні шагів виднілася величезна брама — він змахнув залишки піску з голови і пішов до неї.

 Брама була розпахнута навстіж відкриваючи вид на красиве старовинне місто. Біля брами сиділа сторожа і грала в карти, але зараз, побачивши хлопчика — вони застигли і, таке відчуття, що боялись не те що поворухнутися — а відвести від нього очі. Хлопчик зайшов у браму — сторожа не ворухнулась.

### Частина третя
> де починається казка котру ми всі чули багато разів

Місто чарувало своєю непослідовністю та химерністю. Старі вулиці як з фільмів про середньовіччя перемежовувались з сучасними скляними кварталами. З кам'яних будівель виростали хмарочоси на вершинах котрих майоріли вінтажні башти. Це був сюр, але сюр реальний, справжній. Хлопчик йшов старою вулицею вкладеною бруківкою над котрою іноді пролітав монорейковий потяг. Він йшов до центральної площі. Чому він був в цьому впевнений? Бо саме там височіла центральна башта. Вона нависала над усім містом і показувала час. Одинока стрілка несхитно та повільно рухалась по колу — показуючи скільки хвилин залишилось до кінця години. До початку наступного сторіччя. Хлопчик знав цю історію — вперше він почув її в дитинстві, в казці про іншого маленького хлопчика що подорожував з гусьми. І він знав що робити. Мешканці міста звертали на нього увагу і починали йти за ним — вони нічого не казали йому, бо розуміли — він знає.

Хлопчик вийшов на центральну площу і подивився на башту-годинник — залишалось десять хвилин. Він підійшов до першої-ліпшої  крамниці зі смаколиками. Площа завмерла — було чути тільки дзвін нічного повітря. Продавець крамниці зі страхом і надією подивився на Хлопчика — той показав пальцем на булочку, дістав з карману монетку і поклав її на прилавок.

## Глава третя

### Частина перша
> Імператор

«Таким чином, завдяки розширенню торговельної присутності Балтійської корпорації «Вінетта-Імперіал» на міжнародних ринках її вартість за останні півроку зросла майже вдвічі.» — Хлопчик закрив новини і відклав телефон. «В два рази більше ніж незліченність — це краще ніж незліченність.» — посміхнувся він про себе. 

З моменту як він зняв закляття з зачарованого міста торговців Вінетти, що винно було залишатися під водою за своє зухвале ставлення до чужинців, і тільки раз на сторіччя піднімалось на поверхню щоб мати шанс звільнитися, коли чужинець з власної волі щось купить у місцевого — пройшло лише декілька років, а вони вже стали наймогутнішою торговельною імперією світу. 

— Пане, дозвольте, ми його привезли. — асистентка, немов метелик, впорхнула до кабінету.  
— Дякую. Все без проблем?  
— Так.  
— Ще раз дякую. Ви вільні. — асистентка випорхнула з кабінету. Хлопчик підвівся і пішов до атріуму.

Там на нього вже чекало Дзеркало.

— Ну, привіт ще раз. — мовив Хлопчик.  
— Привіт.  
— Я знайшов казку, як ти просило.  
— Я знаю, — з усмішкою в голосі відповіло Дзеркало.  
— Але… Мені і тут гарно, знаєш? Я поки нікуди йти не хочу.  
— Як забажаєш. Я завжди відкрите для тебе.  
— Дякую. До зустрічі?  
— Бувай, відповіло Дзеркало.

Біля виходу з атріуму Хлопчик озирнувся:

— А воно варто того?

Але Дзеркало не відповіло.

## Епілог

> Котрого неповинно було бути

В красивому парку, розташованому на околиці цента Міста, біля величезного Дзеркала сидів хлопчик.

— І я зможу пройти крізь тебе і опинитись де захочу?  
— Ти опинишся там де будеш щасливий. Це трохи різні речі.  
— І немає ніякої ціни? Ні, там, душі, чи чийогось життя?  
— Ціною буде твоя майбутня історія. Мені цього достатньо.  
— Але… Так не буває. Я так не зможу!  
— Не хвилюйся. Ти розумний. Щось собі придумаєш, щось — забудеш. Ідеш?  
— Так. Йду.

---
Квітень 2022.  
CC BY-NC-SA, Той самий Хлопчик.
